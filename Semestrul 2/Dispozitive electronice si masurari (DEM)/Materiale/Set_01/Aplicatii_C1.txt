REZUMAT C1

1. Ne propunem să măsurăm lungimile a două obiecte. Știm că primul obiect are o lungime a cărei valoare convențional adevărată este X1 = 10m.
Al doilea obiect are o lungime a cărei valoare convențional adevărată este X2 = 100m. Valorile măsurate pentru cele două obiecte sunt xm1 = 11m și
xm2 = 101m. Utilizând relațiile de calcul pentru Δ și 𝛿, determinați care proces de măsurare este afectat de o eroare mai mare.

2. Un rezervor de apă are o capacitate de 5000 litri. În timpul procesului de umplere completă a rezervorului, cu ajutorul unui debitmetru/contor de apă standard
obținem o indicație de 4950 litri. Ulterior, la o nouă umplere, decidem să utilizăm un debitmetru digital de o calitate superioară. Indicația obținută
este de 4995 litri. Determinați erorile absolută și relativă în fiecare caz.

3. Pentru măsurarea intensității curentului într-un circuit utilizăm un ampermetru de laborator. Rezultatele obținute după 10 măsurari, exprimate în mA
sunt: 5.383, 5.377, 5.378, 5.382, 5.380, 5.383, 5.379, 5.377, 5.380 și 5.381. Apoi, decidem ca în aceleași condiții experimentale, să măsurăm curentul
cu ajutorul unui ampermetru calibrat, performant. Obținem valoarea de 5.375mA. Determinați precizia de măsurare în cazul ampermetrului de laborator. Precizați
care este inacuratețea de măsurare maximă (pentru ampermetrul de laborator)?   

4. Un traductor de presiune are un domeniu de măsură de 0 - 15 bar. Cunoaștem faptul că inacuratețea de măsurare pentru acest aparat este exprimată ca 
±1% din domeniul de măsură (sau FSR, Full Scale Range). Precizați care este eroarea de măsurare maxim posibilă? Precizați care este eroarea de măsurare
maxim posibilă exprimată procentual, în cazul în care utilizăm traductorul pentru măsurarea unor presiuni de 1,5 bar și 5 bar? 